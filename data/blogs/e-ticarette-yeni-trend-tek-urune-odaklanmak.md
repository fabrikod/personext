id: 0801a1da-8fe2-4a23-87f4-8022f91c0628
publishedAt: '2011-07-25 13:19:49'
type: halftext
title: E-Ticarette Yeni Trend Tek Ürüne Odaklanmak
description: ''
slug: /e-ticarette-yeni-trend-tek-urune-odaklanmak
image: ''
tags:
  - key: e-ticaret
    name: E-Ticaret
  - key: tek-urun-satis-sistemi
    name: tek ürün satış sistemi
  - key: urun-odakli-satis
    name: ürün odaklı satış
content: "\n\t\t\t\t<blockquote>Ürün odaklı satış ve gelişmiş eticaret yazılım hizmeti almak isteyenlere yeni kalemimiz <a href=\"http://yesticaret.com/\" target=\"_blank\">YesTicaret.com</a>'u öneririm.</blockquote>\r\nSon dönemlerde internet yatırımları incelendiğinde, “Private  Shopping” (özel alışveriş) sitelerine yapılan yatırımlardaki yoğunluk  dikkat çekiyor. Online alışverişe yeni yeni alışan tüketiciler şimdi de  davetiye ile giriş yapılan, marka ürünlerin ucuza satıldığı bu sitelere  yöneliyor. Buna paralel olarak yatırımlar da bu tarafa kayıyor.\r\n\r\nŞu an Türkiye’de yaklaşık 6.05 milyon online alışveriş kullanıcısı  var. 2013 yılında Türkiye’de 22 milyon online alışveriş kullanıcısı  olacağı tahmin ediliyor.\r\n\r\n<strong>Yeniler Geliyor </strong>\r\n\r\nOnline alışveriş yapan toplam kullanıcıların yaklaşık yüzde 20’lik  kısmını private shopping siteleri kapsıyor. Bu trendin önümüzdeki  dönemde de devam etmesi bekleniyor. Online alışverişte private shopping  sistemi, Markafoni ile başladı ardından Limango ve Trendyol ile devam  eden süreçte yeni bir Pazar oluştu. Bu üç büyüğün yanı sıra Vipdukkan,  Bingomingo, Clubboon, Alamarka, Markalonga, Bedava.com Bankomarka.com  gibi özel alışveriş siteleri de faaliyete başladı. Milyonlarca  kullanıcıya ulaşan bu sitelerin çok ilgi görmesinin ardından sektöre  yeni şirketler de girmeye devam ediyor.\r\n\r\n&nbsp;\r\n\r\nSon olarak Doğan Online bünyesindeki Daybuyday.com da iki günde 50  bin üyeye ulaşarak pazara hızlı bir giriş yaptı ve birkaç hafta içinde  üye sayısını 100 bine çıkarmayı başardı. Henüz yeni oluşan pazara bir  çok yeni online alışveriş sitesin de gelmesi bekleniyor. Pazarın  doymamış olması nedeniyle sektörün hızlı gelişmeye devam ettiğini  söyleyen Elektronik Ticaret İşletmecileri Derneği (ETİD) Başkanı Hakan  Orhun, pazara bir çok yeni şirketin girmek üzere olduğunu ifade ediyor.\r\n\r\n<strong>Niş Pazar Oluştu</strong>\r\n\r\nSektörde dikkat çeken yeni bir eğilim ise private shopping sisteminin  içinde de yeni niş alanların oluşması. Bu sistem ile online alışveriş  sitelerinden her türlü ürüne ulaşılabilirken şimdi tek ürün odaklı özel  davetiye ile alışveriş yapılan siteler ortaya çıkmaya başladı.\r\n\r\nLimango, kısa süre önce limango KIDS ile anne ve çocuklara özel  indirimli alışverişe başlamıştı. Şimdi ise teknoloji ürünlerine odaklı  limango TECH’in açılışını yaptı. Teknoloji alanındaki bir özel site de  Teknop.com oldu. Şubat başında açılan Teknop.com teknoloji ürünleri  konusunda hizmet gösterecek yeni bir girişim.\r\n\r\n<strong>Sayı Artıyor</strong>\r\n\r\nOluşan bu niş pazarda bir konsept de anne, bebek ve çocuklara özel  davetiyeli alışveriş. Unnado; anne, bebek ve çocuklara özel, markalı  ürünlerin bulunduğu, üyelerine özel indirimler ve ayrıcalıklar sağlayan  bir alışveriş sitesi. GittiGidiyor, Kariyer.net, Sigortam.net gibi  yatırımları bünyesinde barındıran iLab Ventures, anne ve bebeklere  odaklı private shopping sitesi Unnado’ya yatırım yaptı. Unnado, 2010  yılının yaz aylarında faaliyete girdi. Hem online hem de perakende  mağazaları ile alışveriş noktası olan e-bebek de kısa süre önce özel  alışveriş konseptindeki servisini devreye aldı. Hali hazırda e-bebek.com  üzerinden zaten online satış yapan şirket, mağazalarındaki ürünleri  indirimli fiyatlarla şimdi de Paramini.com üzerinden üyelerine  ulaştırıyor.\r\n\r\n<strong>Yeni Girişimler Devrede</strong>\r\n\r\nBir diğer konsept ise dekorasyon. Bu alanda faaliyet gösteren  Evim.net, ev dekorasyonu ve ev yaşamına yönelik ürünler sunuyor. Diğer  özel alışveriş siteleriyle benzer modelde çalışan Evim.net Reklam  Store’un da kurucusu olan OZN Medya’nın bir girişimi.\r\n\r\nÖzel alışveriş kulüpleri bu şekilde artarken, sundukları  kampanyaların takibi de önem kazanıyor. Tek tek bu alışveriş kulüplerine  girip o gün hangi kampanyalar olduğunu incelemek, kullanıcıların  oldukça fazla zamanını aldığı düşünülerek yeni bir girişim de devreye  girdi.\r\n\r\nTüm kampanyaları tek bir sistemde sunma fikrini düşünerek kurulan  Alısveriskulupleri.com da özel alışveriş kulüplerinin oluşturduğu bir  girişim olarak ortaya çıkıyor. 13 özel alışveriş sitesini tek bir çatı  altında toplayarak kullanıcılarına zamandan tasarruf ettirmeyi amaçlayan  site, özel günlük kampanya bilgilerini e-posta yoluyla yolluyor.\r\n\r\n<strong>Yatırımlar Devam Edecek</strong>\r\n\r\nYeni girişimler devreye girerken pazarda var olan şirketler de farklı  alanlarda yatırımlar yapmaya devam ediyor. Önümüzdeki dönemde online  alışveriş siteleri arasındaki kişiye özel ürün saranlar ve niş yani tek  bir ürün grubuna odaklı sitelerin yaygınlaşacağını söyleyen Markafoni  Yönetim Kurulu Üyesi Tolga Tatari, Markafoni grup şirketlerinin bu  konuda moda severleri çok heyecanlandıracak bir girişimi olacağını  söylüyor. Şu anda gizli tutulan projenin tek ürüne odaklı bir site  olacağının bilgisini verelim. Özel marka işbirliklerinin süreceğini  ifade eden Limango Türkiye Genel Müdürü Gülfem Toygar da farklı  kategorilerdeki büyümeye yönelik yakın dönemde farklı sürprizlerinin de  olacağını söylüyor. Trendyol.com ise mobil internet kullanıcısına  yönelik planlar yapıyor. İnternete mobilden ulaşımın hızla arttığına  dikkat çeken Trendyol.com kurucu ortağı Demet Mutlu, “Biz de önümüzdeki  dönemde mobile ağırlık vereceğiz” diyor.\r\n\r\nİlk yıl için 20 milyon lira civarında ciro beklediklerini söyleyen  Daybuyday Genel Müdürü Dinç Artman, önümüzdeki dönemde de ürün bazında  ihtisaslaşmış private shopping sitelerinin artacağını düşünüyor. Dinç\_  Artman, “ Private shopping konseptine ilave olacak yeni iş modeli  çalışmalarımız olacak, fakat geliştirme aşamasında olduğumuz için  şimdilik gizli tutuyoruz” diyor. Bu yatırımlarla birlikte pazarda yeni  bir çok girişimin olacağını beklemek mümkün.\t\t"
