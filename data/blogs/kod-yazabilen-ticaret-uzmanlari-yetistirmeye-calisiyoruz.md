id: 729e72d9-4f16-4e2e-8687-abae8967751d
createdAt: '2024-01-16T15:25:19.752Z'
publishedAt: '2020-04-06T15:38:19.000Z'
description: ''
title: Kod Yazabilen Ticaret Uzmanları Yetiştirmeye Çalışıyoruz
type: halftext
slug: kod-yazabilen-ticaret-uzmanlari-yetistirmeye-calisiyoruz
image: /img/blogs/e8888ebd-b68f-4c99-8275-7f63297914ce-1705418719752.png
tags: []
content: >-
  <p><em>Herkesin telefonlarına sarıldığı, eğitimlerin online ortamda verildiği,
  işletmelerin evden çalışma modeline geçtiği, normal ticaretin elektronik
  ortama taşındığı sıra dışı günler yaşıyoruz, peki bunun teknolojik arka
  planını düşünüyor muyuz? Tüm bu göstergeler teknoloji odaklı yatırım ve
  istihdamın ne kadar önemli olduğunu bir kez daha ortaya çıkartıyor.
  </em></p><p><strong>Yalova Üniversitesi olarak “Uzaktan Eğitim” ile
  Koronavirüs sürecinde eğitime devam ediyoruz:</strong></p><p>Koronavirüs’ün
  hayatımıza ansızın girmesi ile birlikte Üniversiteler öğrencilerinin
  eğitimlerinde geride kalmaması için çaba gösteriyor. Yalova Üniversitesi
  teknolojik altyapısı ile aynı anda yüzlerce öğrencinin bir canlı derse
  katılabildiği, katılamayanların video kayıtlarını sonradan izleyebildiği,
  kitap-doküman gibi belge paylaşımlarının yapılabildiği ve ödev altyapıları ile
  birlikte öğrencilere katılımcı ders ortamı sağlıyor. Sistem öğrenci ve öğretim
  üyelerinin talepleri doğrultusunda sürekli geliştirilerek daha optimum ve
  etkili çalışması sağlanıyor.</p><p><strong>İktisat Fakültesi öğrencilerimizin
  “ticari teknolojik dönüşümün” mimarları olmasını istiyoruz:</strong></p><p>Tüm
  dünyayı kasıp kavuran Koronavirüs salgını ile birlikte çoğu sektör ciddi
  anlamda krize girerken, teknolojik altyapısını doğru kurgulamış şirketlerin
  ayakta kaldığını, e-ticaret altyapısına sahip mağazaların istihdam artışı
  gerçekleştirdiğini görüyoruz. Yalova Üniversitesi Uluslararası Ticaret ve
  Finansman bölümü olarak öğrencilerimizin teknolojik altyapılarını geliştirmek
  için veri bilimi, kodlama ve e-ticaret dersleri vererek yalnızca teknolojik
  kullanımlarını geliştirmekle kalmayıp, bu sistemlerin ticari faaliyetlerde en
  optimum ürünün geliştirilmesinde etkin rol alabilmelerini
  hedefliyoruz.</p><p><img
  src="/img/blogs/kod-yazabilen-ticaret-uzmanlari-yetistirmeye-calisiyoruz/canli-ders.png"></p><p><strong>Sadece
  kullanan değil, teknolojiyi kodlayan ticaret uzmanları yetiştirmek istiyoruz:
  </strong></p><p>İşletmelere çözüm getirmesi için yapılan teknoloji
  projelerinde yalnızca mühendislerin yer alıp işi teslim etmesi doğru mümkün
  değildir. Ticari faaliyette bulunan işletmeleri en iyi tanıyan buradaki
  uzmanlardır. Dolayısıyla kendi işlerini kolaylaştıracak teknolojilerin
  belirlenmesi ve bunların geliştirilmesinde etkin rol oynamaları gerekmektedir.
  Fakat çoğu zaman işletmelerde yer alan personellerin teknolojik bilgi
  birikimleri yeterli olmadığı için yazılım ve teknoloji geliştirme
  faaliyetlerinde optimum ürünün çıkmasında sorunlar yaşanmaktadır. Teknolojik
  akış ve algoritmaları bilmeyen işletmeciler üretilen programların sektör ile
  bağdaşmadıklarını gördüklerinde revizyon isteklerinde bulunmaktadır. Bu soruna
  çözüm olarak bizler “ticari teknoloji uzmanları” yetiştirerek Türkiye’deki
  teknoloji dönüşümünde mezun olacak öğrencilerimizin daha etkin rol almalarını
  sağlamayı amaçlıyoruz.</p><p><img
  src="/img/blogs/kod-yazabilen-ticaret-uzmanlari-yetistirmeye-calisiyoruz/dersten.png"></p><p><strong>E-ticaret
  ve E-ihracat için nitelikli uzman yetiştirmeye
  çalışıyoruz:</strong></p><p>Koronavirüs e-ticaret ve buna bağlı lojistik,
  e-ihracat gibi dalların önemini bir kez daha ortaya koydu. Perakende ve hizmet
  sektörü durma noktasına gelirken bu sektörlerin elektronik ortamlarda faaliyet
  gösterdiğini ve nitelikli eleman aradıklarını görüyoruz. Yalova Üniversitesi
  olarak şu anda perakende içerisindeki %5 civarında olan e-ticaretin yakın
  gelecekte %20’lere yaklaşacağını görerek buna yönelik uzman yetiştirme
  anlamında çalışmalarımız devam etmektedir.</p><p><strong>Mağazalar kapandı,
  e-ticaret ayakta, satışlarda %52 artış
  gözüküyor:</strong></p><p>Koronavirüs’ün giderek yayılması ve perakende
  mağazaların yavaş yavaş kapanması ile birlikte işletmeler online mağazalarına
  ağırlık vermeye ve müşterilerini sitelerinden hizmet almaya yönlendirmeye
  başladılar. Süreçte özellikle hijyen malzemelerinde %1000’leri bulan büyümeler
  görülürken, gıda da %500’lük artış olduğu Gittigidiyor tarafından açıklandı.
  Logistiek verilerine göre uluslararası piyasada da %52’lik bir artış
  görülüyor.</p><p><img
  src="/img/blogs/kod-yazabilen-ticaret-uzmanlari-yetistirmeye-calisiyoruz/ders.jpeg"></p><p><strong>Amazon
  100 bin kişiyi, Migros 3200 kişiyi istihdam ediyor</strong></p><p>Öte yandan
  e-ticaret şirketi Amazon da koronavirüs sebebiyle hareketli günler geçiriyor.
  Amazon, yeni tip koronavirüs (Kovid-19) salgınıyla çevrimiçi alışverişe artan
  talebi karşılayabilmek için ABD'de 100 bin yeni personel alacağını ilan etti.
  Amazon'un Dünya Operasyonlarından Sorumlu Kıdemli Başkan Yardımcısı Dave Clark
  tarafından kaleme alınan blog paylaşımında, Kovid-19 salgınıyla e-ticarete
  olan talepte önemli bir artış görüldüğü ve işgücü ihtiyacı doğurduğuna dikkat
  çekildi.</p><p>Migros Sanal market operasyonları için 1200, mağazaları için
  1000 yeni istihdam sağlayan Migros, toplamda 10 günde 2 bin 200 kişiye iş başı
  yaptırdı. Yaptığı ilk duyurunun ardından 60 bini aşkın iş başvurusu alan
  Migros'un gelecek 10 gün içinde yapacağı 1000 yeni işe alımla sağladığı ek
  istihdamı bir ayda 3 bin 200 kişiye ulaştıracak.</p><p><img
  src="/img/blogs/kod-yazabilen-ticaret-uzmanlari-yetistirmeye-calisiyoruz/lab.png"></p><p><strong>Öğrenciler
  uzaktan eğitimden memnun, fakat üniversitelerini de
  özlüyorlar</strong></p><p>Uzaktan eğitim ile derslerine devam eden öğrencilere
  uygulama hakkındaki görüşlerini sorduk:</p><p><strong>Merve Nihal
  Yıldırım:</strong></p><p>“Uzaktan eğitimin bizim için yararlı olmayacağı
  konusunda çok emindim fakat ön yargılı bir yaklaşımda bulunmuştum.
  Hocalarımızın bizlerin dersi kaçırmadan en iyi şekilde anlayabilmemiz için
  gösterdikleri çaba sayesinde ön yargım kırıldı. Tabi ki örgün eğitimimiz
  bizler için daha iyiydi ama bu şekilde de dersleri kaçırmadan her an her yerde
  takip etme imkanını bize sundular. Bizler için çabalayan bütün hocalarıma
  sonsuz teşekkürlerimi sunuyorum.”</p><p><strong>Yusuf:</strong></p><p>“Uzaktan
  eğitim sisteminde derslerin kayıt altına alınması ve sonradan izlenebilmesi,
  konuyu anlamadığımız zaman tekrar izlememiz açısından büyük avantaj. Bunun
  yanı sıra nerede olursak olalım eğitimleri almaya devam edebiliyor ders
  materyallerine kolayca ulaşabiliyoruz. Ancak gerek sınıf ortamındaki atmosfer,
  gerek bazı derslerin uzaktan eğitimde verimli olmayışı öğrenciler açısından
  sıkıntı olabiliyor.“</p><p><strong>Alperen Çelik:</strong></p><p>“Uzaktan
  eğitim sayesinde derslerimiz, eğitimimiz hiç aksamadığı gibi gayet verimli de
  oluyor. Konu anlatımlarımızı gerek canlı olarak gerekse kayıt yoluyla
  izleyebiliyor ve ödevlerimizi yapabiliyoruz. Bu sayede öğrenmeye ve
  bilgilenmeye devam ediyoruz.”</p><p><strong>Batuhan
  Ertunç:</strong></p><p>“Başlarda uzaktan eğitim derslerine ön yargıyla
  bakıyordum fakat şu an ki ders işleyişine bakıldığında verim alabildiğimiz
  aşikar. Sayısal dersler için tamamıyla aynı şeyi söylemesem de Bilgisayar,
  İngilizce gibi dersler oldukça verimli, emeği geçen herkese teşekkürlerimi
  sunuyorum.”</p><p><strong>Burçak Asa:</strong></p><p>“Açıkçası sayısal dersler
  hariç daha çok verim aldığımı düşünüyorum, sanki birebir özel ders alıyoruz
  gibi hissediyorum. İznik’te oturduğum için sürekli yollarda oluyordum ve eve
  geldiğimde yorgunluktan ders çalışamıyordum. Şimdi Bilgisayar ve İngilizce
  dersleri benim için güzel geçiyor. Video izleyerek, canlı derslere katılarak
  ve uygulama ödevlerini gerçekleştirerek verim alıyorum. Olumsuzluk olarak
  sistemsel sorunlar ve interneti olmayan öğrenciler görülebilir, umarım bu
  süreci de sağlıkla atlatırız.”</p><p><strong>Hilal
  Ahat:</strong></p><p>“Derslerin uzaktan işleniyor olmasında sayısal dersler
  haricinde yeterli verim alabildiğimi düşünüyorum. Konuların kayıt yoluyla
  tekrardan izlenebiliyor oluşu da güzel bir avantaj. Bu sürecin sağlıkla
  geçmesi dileğiyle.”</p><p><img
  src="/img/blogs/kod-yazabilen-ticaret-uzmanlari-yetistirmeye-calisiyoruz/fakulte.jpeg"></p>
