publishedAt: '2010-05-14 11:27:22'
type: halftext
title: MBA ya da İşletme Yönetimi
description: ''
slug: /mba-ya-da-isletme-yonetimi
image: ''
tags:
  - key: bilgisayar-muhendisligi
    name: Bilgisayar Mühendisliği
  - key: bilgisayar-muhendisligi
    name: Bilgisayar Mühendisliği
  - key: egitim
    name: Eğitim
  - key: isletme-yonetimi
    name: işletme yönetimi
  - key: isletme-yonetimi-yuksek-lisans
    name: işletme yönetimi yüksek lisans
  - key: mba
    name: mba
  - key: mba
    name: mba
  - key: yildiz-teknik-isletme-yonetimi
    name: yıldız teknik işletme yönetimi
  - key: yildiz-teknik-mba
    name: yıldız teknik mba
  - key: yildiz-teknik-universitesi
    name: yıldız teknik üniversitesi
content: "\n\t\t\t\t<a href=\"http://www.abdullahonden.com/wp-content/uploads/MBA-INDEX.jpg\"><img class=\"alignleft size-medium wp-image-218\" title=\"MBA-INDEX\" alt=\"\" src=\"http://www.abdullahonden.com/wp-content/uploads/MBA-INDEX-242x300.jpg\" width=\"242\" height=\"300\" /></a>Merhaba Değerli Dostlarım\r\n\r\nDüşünüyorum son zamanlarda çok. Herkes neredeyse her gün yoğunluğundan şikayet ediyor. Her çalışan gibi fazla odaklanmanın getirisi (götürüsü?) sebebiyle ne durumdayız göremiyoruz, herkesin sözünü ettiği dışarıdan bakma eylemini gerçekleştiremiyoruz. Bir yazılım uzmanı olarak <strong>MBA</strong> denen ya da türkçe <strong>İşletme Yönetimi</strong> üzerine yaptığım yüksek lisansın faydasını görmeye başladım, en azından daha farklı bakabiliyorum olaylara.\r\n\r\nTürkiye'de yüksek lisans beyefendiler için askerden kaçma, hanımefendiler için işsiz gezmekten iyi bir seçim olarak gözükse de hala bu bakış açısında olmayan insanlar da var, mesela ben.\r\n\r\nÖncelikle bir işletmede çalışan, çalışmayı düşünen, bir gün kendi işletmesini kurmayı hayal eden, olmadı yöneticiliği hedefleyen herkese faydalı bir dal. Hele ki mühendisseniz, bana göre bir \"olmazsa olmaz\". Mali tabloların anası bilanço önünüzü geldiğinde, gelir tablolarını gördüğünüzde ağzınızın açık kalmamasını istiyorsanız, geleceğin yönetim metodlarını öğrenmek ve bunları pazarlama ile birleştirmenin ne kadar önemli olduğunu fark ediyorsunuz. Yine bir örgütün işleyişi, örgüt içindeki motivasyon, iletişim, vatandaşlık gibi kavramları öğrenip liderlik, algı, kişilik gibi önemli hususları cebinizde tutmanız gerekecektir. En azından Gary Hammel, Philip Kotler gibi dahilerle tanışacak, Maslow'un ihtiyaçlar teorisinin basit fakat bir o kadar gerçekçi olduğuna kanaat getireceksiniz. En sevmediğim istatistik dersinin dahi önemini anlayacaksınız.\r\n\r\nBenim <strong>Yıldız Teknik Üniversitesi</strong>'nde giriştiğim bu eğitim macerası, beni zorluyor evet. Ama her anının değerini bilmek istiyorum. Mezun olduktan sonra \"daha da okumam\" demişken şimdi doktora dahi yapmayı düşünüyorsam, bu insanın gelişimini de açıklıyor. Bakalım bundan sonra neler olacak.\r\n\r\nHürmetler.\r\n\r\n---\r\n\r\n<strong>2013 Notları:</strong>\r\n\r\n<strong>Yıldız Teknik Üniversitesi MBA programı</strong>nı düşünenler bana çokça ulaştığı için mezuniyetimden yıllar sonra birkaç detay daha vermek isterim. <strong>Yıldız Teknik Üniversitesi İşletme Yönetimi</strong> programı tek seneliktir, bu sebeple normal programlarda haftada 3 derse gidilirken burada haftada 5 ders vardır, yani her gün Yıldız'dasınız. Bu 1.5 yıl uzun gelenler için ideal ama müthiş yoğun bir dönem sizi bekliyor olacak. Ben girdiğimde iki gruba bölünmüştük toplamda 30 kişi kabul almıştı. Dil, ALES ve mülakat sonrası ortalama puanınız ile kabul alınıyordu. Eğitim türkçe olarak veriliyor ve hocalar gerçekten iyilerdi, yine İngilizce kaynaklar da verildiği için İngilizce'niz avantaj olur. Tezsiz bir program olduğu için program sonunda proje isteniyor sizden. Yine dersler bol ödevli geçiyor, artık bir yüksek öğretim aşamasında olduğunuz için klasik ders anlayışından ziyade tartışma, sunum, okuma ve yorumlama şeklinde geçiyor. Benim gibi bir mühendis için gerçekten çok aydınlatıcı olmuştu, zira işletme kavramını her anlamıyla inceliyorduk.\r\n\r\nBen mezuniyet sonrası kendi şirketimi kurudğum için benim için hayatımdaki en doğru kararlardan birisi Yıldız MBA, öğrendiğim şeyleri birebir uyguluyorum. Yine İşletme'yi sevip üzerine doktora çalışması yapıyorsam yine Yıldız sayesinde, gerçi tezsiz programlardan artık doktora yapılamayacağı söyleniyor doktora düşünenler onu da bir araştırmalı. Hepsinden öte Yıldız kampüsünü çok sevmiştim ve çok iyi arkadaşlar edindim. Umarım bu ek notlar biraz daha açıklayıcı olmuştur. Aklınıza takılanları yine aşağıdan yorum olarak sorabilirsiniz ki diğer düşünenler de yorumları okusunlar, zaman buldukça yanıtlıyorum soruları.\r\n\r\nBölümle ilgili son bilgiler ve detaylar için YTÜ\_<strong><a href=\"http://sbe.yildiz.edu.tr\" target=\"_blank\">Sosyal Bilimler Enstitüsü</a></strong> web sitesini inceleyebilirsiniz.\t\t"
