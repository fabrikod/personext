id: 32d78d75-383c-47a0-bdf2-05cf31e91270
publishedAt: '2012-12-24 17:18:21'
type: halftext
title: Boyu Kadar Pazar Arabasıyla Yürüyordu Bir Çocuk
description: ''
slug: /boyu-kadar-pazar-arabasiyla-yuruyordu-bir-cocuk
image: ''
tags: []
content: "\n\t\t\t\t<strong>Yorgun gözlerimle yoldan geçmekte olan küçüğü izliyorum, elinde boyu kadar pazar arabası.. Gözlerim dalıyor.. Düşünüyorum..</strong>\r\n\r\n<a href=\"/img/blogs/boyu-kadar-pazar-arabasiyla-yuruyordu-bir-cocuk/pazar_arabasi_lastik_sac_teker.jpg\"><img class=\"alignright wp-image-470\" title=\"Pazar Arabası\" src=\"/img/blogs/boyu-kadar-pazar-arabasiyla-yuruyordu-bir-cocuk/pazar_arabasi_lastik_sac_teker.jpg\" alt=\"\" width=\"208\" height=\"176\" /></a>eskiden pazara gider,\r\nsonundan girer başından çıkardık.\r\nköylü pazarı bölgesi özeldi bizim için, oraya girerdik.\r\namerikan koleji ile kilise arasına girmekse intihardı, iki insan yan yana zor geçerdi.\r\nbağlarbaşı'na geçiş olduğu için hep kalabalık olurdu.\r\nkalabalığı gören kadın, ucuzluk var sanar girer ve daha kilit haline getirirdi.\r\nelbette pazarın en başındaki pazarcılar en pahalı satardı.\r\nbizim bildiğimiz yerler vardı, artık bizleri tanırlardı.\r\nve akşam pazarı karmaşası,\r\nartık havanın karardığını farkeden pazarcılar etiketleri teker teker değiştirir saatler geçtikçe fiyatları olabildiğince indirirlerdi.\r\nbunu bilen halk da akşam pazarı talan ederdi.\r\nsaat yedi olduğunda zabıtaların düdükleri, kamyon sesleri, bağırışlar ve koşturmaca..\r\ndirekler sökülür, kasalar dökülür, çıraklar daha hızlı olması için tokatlanırdı.\r\no sırada üç kuruşu denkleştiremeyen ve çocuklarına yemek götürmek isteyen anneler artakalanları arar ve poşetlerine doldururdu.\r\nsaat geceyarısını gösterdiğinde ise ağır bir sessizlik çökerdi,\r\nsanki yankılanmalardan yorulmuş gibi..\r\nve \"bu sessizlik iyi geldi\" der gibiydi sokaklar.\r\nçok geçmeden çöpçüler bu yorgunu temizlemeye koyulurlardı.\r\nbir yandan yıkama, bir yandan toplama, bir yandan kahkahalar..\r\nbu karlı havada bu adamların neşesi pek çok kişiyi kıskandırabilirdi.\r\nellerini nefesleriyle ovuştururken yerden buldukları irice bir hıyarı bölüşen çöpçüler az sonra çay keyfi yapacaklarını anlatıyorlardı.\r\nbense aralarından hem hızlı, hem yavaş adımlarla süzülürken\r\ngeçmişte bu pazara ne çok girdiğimi, her girişimde şikayet etsem de şimdilerde ne çok özlediğimi, neşemi ve hayatımın renkliliğini sorguladığımı farkediyor, çöpçülerin kahkahalarını ayaklarımın kar içinde çıkardığı seslere bırakarak\_gecenin bir karanlığında gözden kayboluyordum.\r\n<p style=\"text-align: center;\"></p>\r\n<p style=\"text-align: left;\"></p>\t\t"
