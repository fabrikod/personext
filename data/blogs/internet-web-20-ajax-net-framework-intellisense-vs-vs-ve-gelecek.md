id: 1460980c-ad5f-4b58-96f9-4f1712871064
publishedAt: '2008-03-11 23:36:13'
type: halftext
title: İnternet, Web 2.0, Ajax, .Net, Framework, Intellisense vs. vs. ve Gelecek
description: ''
slug: /internet-web-20-ajax-net-framework-intellisense-vs-vs-ve-gelecek
image: ''
tags:
  - key: net
    name: .Net
  - key: ajax
    name: AJAX
  - key: ajax
    name: AJAX
  - key: bilgisayar-muhendisligi
    name: Bilgisayar Mühendisliği
  - key: bilgisayar-ve-gelecek
    name: Bilgisayar ve Gelecek
  - key: fikriyat
    name: Fikriyat
  - key: framework
    name: Framework
  - key: intellisense
    name: Intellisense
  - key: internet
    name: İnternet
  - key: internet
    name: İnternet
  - key: internet-programlama
    name: İnternet Programlama
  - key: php
    name: PHP
  - key: programlama
    name: Programlama
  - key: soylesi
    name: Söyleşi
  - key: web-20
    name: Web 2.0
content: "\n\t\t\t\t<div class=\"postbody\">\r\n\r\nUzun bir aradan sonra merhaba.\r\n\r\nDüşünüyorum da doğumumuzdan itibaren başkaları tarafından belirlenmiş bir istikamette, onların sınırladıkları duvarlar arasından süzülüyoruz. Kimimiz önden kimimiz arkadan birbirini takip ediyor. Fakat herkesin yolu ortak. Bunu büyük bir damar olarak düşünebiliriz, içinde milyonlarca kılcal damar var. Herkesin yolu ayrı gözükse de, herkes esasında aynı yolda.\r\n\r\nNe ki şimdi bu dediğinizi duyar gibiyim. Herkes bilgisayar ve dolayısı ile teknolojinin inanılmaz hızlı gelişiminden yakınır. Kimileri artık yeni teknolojileri öğrenemediğini söyler. Fakat her zaman birileri öğrenir, bir yere kadar karnını doyurur sonra yine upgrade olur.\r\n\r\nBundan 7-8 sene önce, çok uzun gelmiyor daha dün gibi sanki, her yer Java Applet’leri ile doluydu. Dhtml menüler zortlar, sayfalar gereksiz efektlerle açılır, çoğu sitenin arkasında midiler çalardı. Anımsarsanız yüzünüzde tebessüm olacaktır değil mi?\r\n\r\nFakat şimdi dönüp inşaa ettiğimiz şeylere baktığımızda farklı bir tebessüm var yüzümüzde. Belki gurur denebilir buna. Neden? Oldukça optimize edilmiş, tablesız, MVC sistemlerini sonuna kadar kullanan, kimilerinin küçümsediği o internet sistemleri artık bir sanat olmuş durumda.\r\n\r\nPeki acaba bundan sonra ne olacak. Romalılar gibi doyuma ulaşıp yerle bir mi olacağız? Ben pek sanmıyorum. Dedimya, yeni doğanlar için yeni yolları biz geliştiriyoruz zaten. Daha şimdiden birbirinin aynı, taklidi, klon onlarca sistem doldu. İnternet sanal bilgi alanı olmaktan ziyade bir çöplük oldu. Bunu fark eden, bilgileri toparlayıcı hedefi olan sistemler yükselişe geçti ki en güzel örneği Facebook ve Youtube sanırım.\r\n\r\nSağa bakıyorsunuz ajaxla süslenmiş içeriği olmayan binlerce blog, sola bakıyorsunuz binlerce dostluk sitesi, forumlara değinmeyeceğim bile. Fakat artık browser içinden çalışan ve birilerinin “bak bu güzel” diyip herkesin “huraa” diyerek saldırdığı web 2.0 denen şeyin de sonu geliyor gibi. Zira web 3.0′ın çıkacağı da duyuruldu. Gelişen internet bağlantılarının faydasıyla ben artık daha gelişmiş browserların ortaya çıkacağını, klasik sunucu-istemci olayının text based ya da max. flash arayüzlü sistemler yerine oldukça işlevsel, olmazsa olmaz sistemlere geçiş yapılacağını düşünüyorum.\r\n\r\nEn azından düşünüyorum evet. Zira sıkıldım artık Ajax’tan, word press’ten, rss’ten, css’ten. Artık aynı kokuyor sanki hepsi. Bu doyuma ulaşmanın farkında olan Microsoft SilverLight’ı çıkartmayı deniyor, ama acaba ne denli başarılı olacak.\r\n\r\nSözün özü şu güne kadar öğrendiğim tek şey, siz teknolojiyi yaratın kazanın. Siz teknolojiyi taklit edin az kazanın. Siz doyuma ulaşmış sistemleri kullanın kaybedin.</div>\t\t"
