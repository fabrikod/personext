id: 2cd4ce28-4f10-4bee-817d-5f298f4db4fd
deletedAt: '2024-01-03T05:45:36.740Z'
publishedAt: '2012-05-09 17:19:55'
type: halftext
title: Evekitap Sen Bir Harikasın!
description: ''
slug: /evekitap-sen-bir-harikasin
image: ''
tags:
  - key: evekitap
    name: evekitap
  - key: fikriyat
    name: Fikriyat
  - key: girisimcilik
    name: Girişimcilik
  - key: internet
    name: İnternet
content: "\n\t\t\t\t<img class=\"size-full wp-image-400 alignleft\" title=\"evekitap-mail\" src=\"http://www.abdullahonden.com/wp-content/uploads/evekitap-mail.jpg\" alt=\"\" width=\"177\" height=\"38\" />\r\n\r\nHayallerimiz gerçek oluyor. Bol bol keyifle okumanın yanında bizim gibi kitapları seven kişilere hizmet edebilmek! Kitabı yeniden gündeme getirebilmek ve herkesi mutlu etmek! Evekitap dördüncü ayına girerken hızla büyüyor ve her gün yepyeni kişileri kitaplarla buluşturuyor. Operasyon ve yazılımı ile uzun süredir uğraştığımızdan hakkında pek fazla konuşamamıştık. Hem dışarıdan bir gözle bakmak hem de bir e-ticaret girişiminin en can alıcı günlerini yaşadığımız bu fazdan bir şeyler paylaşmam gerektiğine inanıyorum, en azından tarihe not düşelim ki geçmişe baktığımızda güzel dersler çıkartabilelim.\r\n\r\nEvekitap ilk olarak 2007 yılında\_düşünüldü. Hedef sıradışı bir şekilde \"kitap\" satmaktı. Projenin ilk gününden bu yana proje içerisinde olan Ahmed Faruk Subaşı ile dönem dönem proje hakkında konuşur analizler yapardık. Fakat karşılıklı iş yoğunluğu ve modeli kafamızda tam oturtamadığımız için bir başlatamamıştık. İşte \"execution\" olmayan her proje gibi yatmaya alışkın olan Evekitap benim <strong><a href=\"http://www.fabrikod.com\" target=\"_blank\">Fabrikod</a></strong>'u kurmam ile birlikte alevlendi. Zira sürekli büyüyen e-ticaret sektörüne ilaç gibi geleceğine inandığımız <strong><a href=\"http://www.yesticaret.com\" target=\"_blank\">YesTicaret</a></strong> ilk ürünümüzdü ve onun kendisini ispatlamasını sağlayacak uygulamanın Evekitap olması gerektiğini planlamıştık. YesTicaret gelişmiş motoru ve esnekliği sayesinde private shopping, tek ürün sistemi, fırsat satışı, klasik e-ticaret ya da sizin üreteceğiniz herhangi bir fikre kolayca adapte olabiliyordu, oldu da. Evekitap <strong>15 Ocak 2012</strong> tarihinde büyük bir coşku ile kuruldu.\r\n\r\nŞimdi 15 Ocak'tan günümüze nasıl geldik bilemiyorum, zira o günden beri müthiş bir efor ile çalışıyoruz. Temel hedefimiz zor olacağını bildiğimiz \"<strong>fırsat kitapçısı</strong>\" kavramını insanlara anlatmaktı. Zira bilinen kitapçılığın aksine bizim hedefimizde <strong>az sayıda ürünü müthiş indirimlerle sunmak</strong> fikri vardı. Bunun yanında Türkiye'nin en <strong>çok satan kitaplar</strong>ında da çok ciddi indirimler yapacaktık. Yine <strong>okumadan ölme</strong> bölümünde\_herkesin rafında olması gerektiğine inandığımız kitapları sunmayı hedefledik. Her fikir gibi Evekitap fikri de yola çıktıktan sonra evrildi, gelişti ve oturdu. Şu an 250 kitap en aşağı %25 indirim ile satışta. \_Bu indirim oranları %90'a kadar çıkabiliyor, hatta 10 kuruşa dahi kitap sattık. Tüm Türkiye'ye kargo tek fiyat, 3.90 TL ve 50 TL üzerine kargo bedeli istemiyoruz. Girişimimizin kickoffuna kadar çokça olumsuz yorum aldık, kitap dememiz yetiyordu zaten. Fakat projeden ipuçlarını sunduğumuzda herkes bir \"acaba\" diyordu, tüm girişimler zaten küçük bir \"<strong>acaba</strong>\" ile başlamaz mı zaten?\r\n\r\nŞu an, dördüncü ayın sonunda hızla büyüyen bir e-ticaret operasyonu ile karşı karşıyayız. Yayıncılar açısından baktığımızda \"belki de aslında oldukça değerli olan kitabını\" <strong>depolarda\_çürümekten kurtarırken</strong>, okur açısından da bu <strong>kitapları %90'a varan indirimlerle</strong> alabilmelerini sağlıyoruz. Vitrinimize aldığımız kitaplar yeniden hatırlanıyor, asla satılmaz denen kitapların satışları bile yayıncıyı oldukça şaşırtıyor. Yine diğer bir sevindirici husus internetten asla kitap almam diyenler dahi evekitap.com'un fiyatlarını ve basitliğini görüp alışverişe atılıyorlar. Daha birkaç gün önce yaptığımız bir telefon görüşmesinde \"ilk kez internetten alışveriş yapıyorum ve korkuyorum\" diyen bir hanımefendiye hızla ve bol hediye ile kitaplarını ulaştırdık ve kendisi o günden beri sürekli bizden alışveriş yapıyor.\r\n\r\nKendimizi devlerin arasındaki şaşkınlar olarak görüyorum, zira biz giriştiğimiz bu zor işte sıradan olma şansına sahip değiliz. Yüksek lisansta öğrendiklerimi uygulamaya dökmek de güzel oldu. <a href=\"http://www.eksisozluk.com/show.asp?t=evekitap\" target=\"_blank\">Ekşi sözlük</a>'te bırakın kitapçıyı, hiçbir e-ticaret sitesinin ulaşamayacağı ilgiye hassas bir çalışma ile kavuştuk. Mani olunmadığı müddetçe de çok sevdiklerine emin olduğumuz kitapları kendilerine hediye etmeye devam edeceğiz. Elbette henüz bir şey başarmış değiliz, daha yolun başındayız fakat bir yandan koşuyor bir yandan öğreniyor bir yandan da en önemlisi uyguluyoruz. En güzeli ise insanların okumasını sağlıyoruz. Evekitap'ın insanlara ütopik gelen hedefi <strong>Türkiye'de okuma oranını artırmak</strong>. Elimizde olsun, herkese bedava bir kitap veririz! Cazip kitap kampanyaları ile kitap tutmamış elleri yeniden kitaplarla tanıştırmak ve elbette \"<strong>korsana gerek bile yok</strong>\" sloganımızı sonuna kadar uygulamak temel arzumuz. Zira korsandan dahi ucuza satıyoruz bazı kitapları :)\r\n\r\nBu zor yolda öncelikle müthiş bir efor sarfeden <strong><a href=\"http://www.fabrikod.com\" target=\"_blank\">Fabrikod</a></strong> ekibine canı gönülden bir teşekkürü borç biliyorum. Okurlarımıza daha fazla indirim sağlayabilmek için gece gündüz Cağaloğlu'nda dolaşan <strong>Ahmed Faruk Subaşı</strong>'na ayrıca teşekkür ediyorum. Yine bu projede bana olan inançlarını ve desteklerini hiçbir zaman bırakmayan aileme diyecek bir şey bulamıyorum. Onlar bana inandıkça daha da imkansızı için sınırları zorlayacağımı bilmelerini istiyorum. Ve şüphesiz fikrimize destek olan müşterilerimiz. Bilmeliler ki Evekitap hiçbir zaman aç gözlü olmayacak ve samimiyetini kaybetmeyecek. Hiçbir zaman sıradan bir e-ticaret sitesi gibi davranmayacak. Her zaman en iyi hizmeti vermeye çalışacak ve elbette şaşırtmaya devam edecek. Tüm bu destekler olduğu müddetçe Evekitap.com'un ismini duymayan kimsenin kalmayacağına inanıyorum. Türkiye'de kitap konusunda bir uyanış olacaksa bunu tetikleyip başlatan biz olacağız. <strong><a href=\"http://www.evekitap.com\" target=\"_blank\">Evekitap; herkes okusun diye!</a></strong>\t\t"
